---
title: 'Darmowe narzędzia.'
date: 2020-02-29 12:00:00
author: 'Piotr Przekaza'
image: ../../images/narzedzia.JPG
tags:
    - narzędzia
    - programowanie
    - IDE
---

Temat narzędzi jest bardzo kontrowersyjny i prowadzi najczęściej do wojen na różnych forach i grupach dyskusyjnych. Konflikty powodują takie rzeczy jak:

-   -jaki język programowania najlepszy na start
-   -jaki framework najlepszy
-   -PHP to dno
-   -Javascript nadaje się tylko do ruszania divami na stronie
-   -jaki edytor kodu najlepszy
-   -jaka skórka do niego

i tak możemy bez końca wymieniać, zapominając, że ile ludzi tyle opinii. Zostawiając języki programowania, dzisiaj chciałbym przedstawić Ci możliwości wyboru narzędzi, a konkretniej środowisk programistycznych tzw. IDE. Przekrój tych narzędzi jest ogromny, ale tak naprawdę liczy się tylko kilka. Nie chcę tu wspominać o wszystkich możliwościach, bo to nie ma sensu, wymienię tylko te, które używałem i mogę rekomendować. Ktoś może powiedzieć, że początkujący to może w consoli przeglądarki lub w przeglądarce używając narzędzi typu codepen, uczyć się pisać kod. Tak, jest taka możliwość, ale to raczej nie przybliża do upragnionej pierwszej pracy. Nauka na narzędziach, które używają w wielkich firmach wytwarzającą oprogramowanie, pozwoli Ci to nabrać doświadczenia a w niektórych przypadkach, to IDE może, dosyć efektywnie, nauczyć Cię programowania. Jak? Dowiesz się poniżej.

#### Visual Studio Code

To darmowy i świetny edytor kodu, wyprodukowany przez Microsoft. Jest napisany w elektronie - framework do pisania aplikacji desktopowych w JavaScript, posiada dużą bazę różnego rodzaju rozszerzań, co sprawia, że jest wykorzystywany prawie we wszystkich popularnych językach programowania. VSC jest też cross-platformowy, czyli możemy go używać na Windowsie, Linuksie i MacOS. To właśnie sprawia, że jest tak popularny i wykorzystywany nawet w profesjonalnym developmencie. VSC jest dosyć lekkim edytorem (a nawet można powiedzieć, że to pełnoprawne IDE), szybko się uruchamia i w miarę szybko możemy się nauczyć jego obsługi. Przy niektórych językach niedomaga. Programowanie w C++ i C# na Windowsie, jest koszmarem, przynajmniej dla mnie. Próbowałem na Linuksie i jest o wiele lepiej. Dla tych języków jest lepszy produkt, o którym poniżej.

#### Visual Studio

To bardzo rozbudowane środowisko programistyczne. Bardzo ciężkie i zdolne zabić niejedną maszynę. Ciężko się odnaleźć w jego bezkresach co sprawia, że nauka jego funkcji pochłania znacznie więcej czasu niż VSC. Dlaczego wspominam o nim, jeżeli ma takie wady. Otóż jeżeli chcemy programować w C#, to nie ma na rynku nic co może się równać z Visual Studio. Wersja Community obarczona licencją do zastosowań niekomercyjnych pozwala cieszyć się nauką C#. Visual studio dużo rzeczy nam podpowiada, sygnalizując błędy, dając przykłady uporania się z nimi, a nawet, naprawa automatyczna (tworzenie np. instancji, konstruktora czy klasy). Microsoft postarał się też o bogata dokumentacje, do której masz natychmiastowy dostęp, bezpośrednio z IDE.

#### IntelliJIdea

A na koniec coś dla javowców **IntelliJIdea**. Najlepsze co można użyć do kodowania w Java. Bardzo rozbudowane narzędzie wraz z ReSherper (którego używa również Visual Studio), stanowi bezkonkurencyjny kombajn do development. Jeżeli chcesz efektywnie poznawać i uczyć się środowiska JVM i języka Java to zapomnij o Eclipsach i innych tego typu IDE. IntelliJ jest niezrównane w świecie Javy. Oczywiście to jest tylko moja opinia. To jest płatne i bardzo drogie narzędzie. Istnieje tak jak w Visual Studio wersja bezpłatna dla celów niekomercyjnych i to do nauki na początkowym etapie wystarczy.

#### Dla studentów

I na koniec chciałem się podzielić z Tobą pewną wiadomością. Miesiąc temu, przeglądałem stronę firmy JetBrains i natknąłem się na pewną informację dotyczącą darmowego dostępu do ich produktów. Postanowiłem to sprawdzić. Okazało się że firma JetBrais „bardzo lubi” studentów. Wypełniłem formularz o dostęp do produktów **JetBrains** nie mając w ogóle nadzieję. Na szczęście myliłem się, następnego dnia dostałem Emil z dostępem do całego, powtarzam, **całego** pakietu firmy JetBrains. Wszystkie dostępne produkty warte ok. 250 euro, dostałem na rok. Polecam wypróbować. Miłego kodzenia.
